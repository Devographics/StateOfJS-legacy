---
type: conclusion
section: front-end-frameworks
locale: hu-HU
---
A kliensoldali keretrendszerek világa továbbra is majdnem csak a **React**-ból és **Vue.js**-ből áll.
A Vue sztorija külön figyelmet érdemel: 2 éve a válaszadók 27%-a soha nem hallott róla. Ma ez ennek a töredéke, csupán 1.3%! Hiába még mindig a React rendelkezik a legtöbb felhasználóval, a Vue meteorikus felemelkedése nem mutatja nyomát megállásnák. Igazából a Vue már most túlszárnyalta riválisát néhány mutató tekintetében, mint például a Github csillagok száma.

A másik érdekes sztori az utóbbi években az **Angular** bukása. Annak ellenére, hogy még mindig előkelő helyen áll nyers felhasználók tekintetében, egy elég gyenge, 41%-os elégedettségi rátát tud csak felmutatni. Tehát valószínűleg az Angular még nem megy sehova a nagy felhasználótáborának köszönhetően, de nehéz megjósolni, hogy vissza fogja-e valaha szerezni a front-end trónt.

Végül pedig érdemes lehet szemmel tartani a [Svelte](https://svelte.technology/)-t. Egy radikálisan új front-end keretrendszer megközelítést használva sikerült elég érdeklődést generálnia ahhoz, hogy messze a legtöbbet említett "Egyéb eszköz" legyen.

Frissítés: Sokan rámutattak arra, hogy az Angular elégedettségi rátája valószínűleg azért ilyen gyenge, mert
nagy a zavar az Angular és annak korábbi, elavult változatával (AngularJS) kapcsolatban. (A korábbi felmérések ezt egyszerűen úgy kerülték el, hogy külön elemekként kezelte a különböző verziókat.) Tehát amíg az Angular viszonylag tényleg “megzuhant” a korábbi évek dominanciájával összehasonlítva, még így is jó esélye lehet visszaszerezni a vezető pozíciót, ha elül a por.